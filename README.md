# uczciwi_politycy

Projekt zaliczeniowy z laboratoriów z przedmiotu "Przetwarzanie rozproszone" prowadzonego przez Arkadiusza Danileckiego.
https://www.cs.put.poznan.pl/adanilecki/pr/projekty.shtml#politycy

Treść zadania:

W pewnym europejskim kraju średniej wielkości nieoczekiwanie odkryto kilku uczciwych polityków. Zdarzenie to okazało się szokiem dla opinii publicznej i po długiej debacie postanowiono, że tak rzadkimi okazami należy się jakoś podzielić.

Od tej pory politycy są przekazywani od miasta do miasta, od partii do partii. Niestety, powoduje to duże obciążenie dla polityków, którzy często przeżywają załamanie nerwowe w wyniku obcowania z rzeczywistością. Dlatego też co pewien czas muszą być kierowani do sanatorium, gdzie dzięki śpiewaniu piosenek Majki Jeżowskiej i obcowania z filozofią Kubusia Puchatka z wolna przywracana jest im wiara w ludzkość.

Miasta (reprezentowane przez procesy) mają określone, zmienne zapotrzebowanie na uczciwych polityków (zależnie od wielkości miasta i stopnia skorumpowania miejscowych elit). Co pewien czas próbują zgromadzić odpowiednią liczbę polityków. Każdy polityk otrzymuje następnie legitymację jednej z partii politycznych (obojętnie jakich), przy czym wymagane jest, by jedna partia miała nie więcej niż P uczciwych polityków i by partie były w miarę równie obłożone. Po zdobyciu polityków i przypisaniu im przynależności partyjnej, politycy zaczynają kadencję w mieście. W trakcie kadencji politycy wykruszają się (pojedynczo) udając się na urlop do sanatorium. W sanatorium maksymalnie może być S polityków. Miasto nie może zacząć ubiegania się o nowych polityków, dopóki nie wyśle starych do sanatorium

Wersja uproszczona: : Nie ma partii politycznych, politycy wykruszają się wszyscy naraz
